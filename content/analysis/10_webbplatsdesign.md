---
Title: Trends analysis
Description: Analysis covering design trends on three web pages
---

Aktuella designtrender - en titt in i fotbollens värld
=================================================
Syftet med analysen är att ta reda på vilka trender som råder inom webbplatsdesign på ett urval av hemsidor på uppdrag av företaget "Sök Under".
______________________________________________________________

Urval
-----------------------
Ett av mina (latenta) intressen är fotboll. Även om jag inte utövar sporten längre eller tittar på fotboll särskilt ofta, håller jag mig uppdaterad. Det finns alltså ett egenintresse i att göra den här analysen på tre fotbollsklubbar som jag följer extra mycket:

* Real Madrid - https://www.realmadrid.com/en/football
* Arsenal - https://www.arsenal.com
* Djurgården - https://dif.se/

En intressant aspekt i valet av just dessa fotbollsklubbar är klubbarnas storlek. Real Madrid har överlägset flest medlemmar och störst ekonomi, medan Djurgården har en, i jämförelse, modest följarskara och en liten ekonomi.
______________________________________________________________

Metod
-----------------------
Med kunskap inhämtad under design-kursen, framförallt design-element och -principer, har jag undersökt webbplatserna och gjort anteckningar. De aspekter som jag har valt att fokusera på är djup, rörelse, färgval, former, typografi samt användning av medier (foto och video).

I analysen har jag fokuserat på hur dessa aspekter uppfyller det jag tycker är syftet med en fotbollsklubbs hemsida: nämligen att erbjuda rörlig media samt möjlighet till köp av klubbmaterial.
______________________________________________________________

Resultat
-----------------------
<h3>Real Madrid</h3>
<div class="image-container" style="display: flex; justify-content: space-around; align-items: center; flex-wrap: wrap;">
    <a href="%base_url%/image/realmadrid1.jpg">
        <div>
            <img src="%base_url%/image/realmadrid1.jpg?w=300" alt="Real Madrid above the fold">
        </div>
    </a>
    <a href="%base_url%/image/realmadrid2.jpg">
        <div>
            <img src="%base_url%/image/realmadrid2.jpg?w=300" alt="Real Madrid section 2">
        </div>
    </a>
    <a href="%base_url%/image/realmadrid3.jpg">
        <div>
            <img src="%base_url%/image/realmadrid3.jpg?w=300" alt="Real Madrid section 3">
        </div>
    </a>
</div>

Real Madrid har en väldigt luftig hemsida, med mycket "negative space". Sidans syfte verkar vara att lära besökaren mer om laget och dess historia, än att sälja någonting.

"Above the fold" möts besökaren av en enorm bild med information om nästkommande match för laget och lagets förberedelser.

Webbplatsen är väldigt statisk, dvs. har inte mycket rörelse. Varken faktiskt rörelse eller designelement som skapar rörelse. Det påminner om en nyhetssida där artiklar, tillsammans med passande bilder, finns tillgängliga, sida vid sida. Dock utan en massa annonser.

Sidan saknar även djup, enligt mig. Det används ingen skuggning, ingen lager på lager eller skalning av innehåll.

Klubbens basfärg är vit, därav av smeknamnet Los Blancos (de vita). Den blå färgen i klubbemblemet används i navbaren samt till matchdatumen precis under den första bilden.

Vad gäller former finns inte mycket annat än rektanglar och kvadrater, vilket göder känslan av att sidan är statisk och inte tar ut svängarna.

Arial och Helvetica används som fonter.

<h3>Arsenal</h3>
<div class="image-container" style="display: flex; justify-content: space-around; align-items: center; flex-wrap: wrap;">
    <a href="%base_url%/image/arsenal1.jpg">
        <div>
            <img src="%base_url%/image/arsenal1.jpg?w=300" alt="Arsenal above the fold">
        </div>
    </a>
    <a href="%base_url%/image/arsenal2.jpg">
        <div>
            <img src="%base_url%/image/arsenal2.jpg?w=300" alt="Arsenal section 2">
        </div>
    </a>
    <a href="%base_url%/image/arsenal3.jpg">
        <div>
            <img src="%base_url%/image/arsenal3.jpg?w=300" alt="Arsenal section 3">
        </div>
    </a>
</div>

Till skillnad från Real Madrids webbplats, kan jag se att Arsenals webbplats lyckas bra med aspekterna som jag undersöker.

På förstasidan blir besökaren direkt bemött av ett snyggt grid med en skalning av innehållet för att visa vad som är en toppnyhet och annat som är intressant.

Direkt under toppnyheterna syns videomaterial, med matchhöjdpunkter och matchanalyser av tränare och spelare. Därefter möjligheten att shoppa i deras e-shop.

Här finns inget större djup (utom lite skuggningar på divar), men mitt öga får en rörelse tack vare en snygg grid-layout.

Arsenals röda färg är den starkast framträdande färgen på webbplatsen. Vitt och ljusgrått används som bakgrundsfärger.

Fonten som används är en webfont, kallad "ff-meta-web-pro", sans-serif.

Formerna skiljer sig inte mycket från Real Madrids webbplats, här används också i huvudsak rektanglar och kvadrater.

<h3>Djurgården</h3>
<div class="image-container" style="display: flex; justify-content: space-around; align-items: center; flex-wrap: wrap;">
    <a href="%base_url%/image/djurgarden1.jpg">
        <div>
            <img src="%base_url%/image/djurgarden1.jpg?w=300" alt="DIF above the fold">
        </div>
    </a>
    <a href="%base_url%/image/djurgarden-fame.jpg">
        <div>
            <img src="%base_url%/image/djurgarden-fame.jpg?w=300" alt="DIF Hall of Fame">
        </div>
    </a>
    <a href="%base_url%/image/djurgarden3.jpg">
        <div>
            <img src="%base_url%/image/djurgarden3.jpg?w=250" alt="DIF i veckan - Sthlm-vy">
        </div>
    </a>
</div>

På Djurgårdens webbplats möts besökaren direkt av en stor hero-bild som tar upp upp hela viewporten. 

Redan där finns ett djup i bilden/bilderna. De återger Djurgårdens blåa färg i olika nyanser och tillsammans samspelar de till ett fint djup mot den mörkblå bakgrunden. Jag tycker också att resten av webbplatsen får ett djup tack vare den mörkblå bakgrunden med vita sektioner över.

Överst rullar olika sponsorer, vilket ger rörelse till sidan. Även hero-bilden skiftar, vilket skapar rörelse. Naturligtvis gör den heltäckande hero-bilden att besökaren vill scrolla ner och se resten av sidan. Och när bollen satts i rullning (fotbolls-pun intended) så får vi den naturliga scrollningen och rörelsen neråt på sidan.

Användningen av textur i vissa bilder (t.ex. DIF Hall of Fame-bilden) ger också en känsla av djup på sidan.

Även på Djurgårdens sida används fyrkantiga former, mer mekaniskt än organiskt.

Fonterna på sidan är DIFDisplay , Arial, sans-serif för header och MaisonNeue ,Arial , sans-serif för brödtext.

<h3>Medier</h3>
Alla tre undersökta webbplatser använder sig mycket av fotografier och videor för att lyfta webbplatserna och designen kretsar väldigt mycket kring dessa bilder och videor.
______________________________________________________________

Analys
-----------------------
<h3>Real Madrid</h3>
Varken designen eller innehållet engagerar besökaren enligt mig. Det är statiskt, färglöst och det finns ingen rörelse i sidan som gör att jag som besökare tar till mig av innehållet. Jag letar snabbt upp godbitarna (videor) och går vidare. Jag kan förstå att de låter det vita vara överhängande på webbplatsen, men däremot hade de kunnat jobba mycket mer med djup och rörelse.

<h3>Arsenal</h3>
Arsenals sida är inte lika statisk som Real Madrids utan jag får en större känsla av rörelse på deras webbplats. Den röda färgen får mig som besökare att "haja till" och fokusera. Jag tycker att de har använt färgen i lagom mängd, även om jag personligen tycker att det är jobbigt att se rött hela tiden.
Jag tycker att de raka linjerna och formerna gör sig bättre på Arsenals webbplats, de använder det på ett bättre sätt, bland annat i form av grids.

<h3>Djurgården</h3>
Djurgårdens webbplats gör det bästa intrycket på mig. Den är väl genomtänkt och har ett djup och en rörelse som de övriga två webbplatserna saknar. Visserligen finns raka linjer och former här också, men de är inte lika påtagliga tack vare djupet de skapat med bilder och färgval.

<h3>Gemensamt</h3>
Samtliga tre fotbollsklubbar är starkt beroende av medier, vilket är iögonfallande på deras webbplatser. Fotbollsfans vill inte bara läsa, de vill också se. Se spelare, se höjdpunkter, se klubbens produkter på sina idoler och inte bara läsa matchreferat utan även höra om matcherna från spelare och ledare.

Fonterna som klubbarna använder är inte särskilt speciella. De smälter in och sticker inte ut, förutom den fonten som Djurgården använder i sina rubriker (DIFDisplay).

De fyrkantiga formerna är inte helt överraskande med tanke på vilken verksamhet vi har att göra med. Det är fotbollsklubbar som utövar en sport på en fyrkantig plan. Det skulle kunna vara en anledning och de behöver inte göra det svårare än så. Syftet är egentligen inte att engagera med design, utan att engagera med hjälp av medierna. Däremot kan designen ge besökaren en behaglig känsla och en vilja att utforska innehåll, mer än att bara scrolla ner och rubriksurfa.

Sammanfattningsvis tycker jag att den lilla klubben Djurgården lyckas bäst med sin design och de lyckas även bäst med att uppnå syftet med sin webbplats. Antagligen är det mest inbitna fans som besöker dessa webbplatser, men ändå har Djurgården gjort en ansträngning i att engagera besökarens öga med sin design.